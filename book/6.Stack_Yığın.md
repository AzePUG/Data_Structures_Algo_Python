# Yığın(stack)

####6.1 Yığın nədir?

Stack də Əlaqəli listlərdə olduğu kimi, məlumatı(data) saxlamaq üçün,
sadə məlumat strukturudur.
Yığını izah etmək üçün restoranda, qabların düzülüşünü misal çəkə bilərik.
Belə ki, qablar yuyulduqca, bir-birini üzərinə yığılır, əgər təmiz qab lazım olsa,
o zaman ən üstdəki istifadə olunur. Burdan da belə çıxır ki, ilk yuyulub, ən altda qalan qab,
ən sonuncu istifadə olunacaq.

**Tərif**

Stack özlüyündə, sıralanmış bir listdir. Bu elə bir listdir ki, silmə və daxil etmə əməliyyatı,
onun yalnız sonunda aparılır. Buna həm də top(üst) deyilir.
Ən sonuncu daxil edilən element, ilk də silinəcək. Buna həm də, LIFO(Last In First Out) deyilir.

**Xüsusi terminlər**

Yığınla bağlı bəzi xüsusi sözlər var ki, onları bilməkdə fayda var.
Belə ki, yığına element daxil etmə əməliyyatı *push*, yığından element silmə əməliyyatı isə *pop* adlanır.
Boş yığında pop əməliyyatı *underflow*, dolu yığına push əməliyyatı isə *overflow* adlanır.
Adətən hər iki halda, exception verməliyik.

####6.2 Yığın gündəlik həyatda?
Belə düşünə bilərik ki, əslində bizim gündəlik işlərimiz yığın şəklində icra olunur.
Deyək ki, əlimizdə uzun müddətə bitəcək bir işimiz var, qərar vermişik ki, 200 səhifəlik bir kitabı bugün oxuyacıq.
Kitab əlimizdə ola-ola, gün ərzində kommunal borcları ödəmək, poçta gedib bizə göndərilən məktubu götürmək, bazardan alış veriş etmək kimi əlavə işlər yada düşür.
Bu zaman sanki, kitab -> kommunal -> poçt -> bazarlıq. Dolayısı ilə ağlımızda, cızdığımız planla, ən son əlavə etdiyimiz işimizi birinci görürük, yəni ilk öncə bazarlıq edirik, sonra poçta dəyib məktubu götürürük,
elə ordaca kommunal borcları ödəyirik və evə geri dönürük. Artıq, kitab oxumağa davam edə bilərik, çünki daha əlavə işimiz qalmadı.
Lakin çörək almağı unutmusunuzsa, o zaman heyfslənərək, geri dönüb çörək alıb, sonra kitabınıza davam edə bilərsiniz.

####6.3 Stack ADT

Aşağıdakı əməliyyatlar, yığını ADT edir. Sadəlik üçün, məlumatın integer olduğunu qəbul edək.

**Əsas yığın əməliyyatları**
* push(int data): yığına data daxil edir.
* pop(): Yığından ən sonuncu daxil edilən elementi silir və onu geri qaytarır(return).

**Əlavə yığın əməliyyatları**
* top(): Yığında ən sonuncu daxil edilən elementi qaytarır(onu silmədən).
* size(): Stack-də olan elementlərin sayını qaytarır.
* is_empty(): Yığının boş olub-olmamasını yoxlayır.
* is_full(): Yığının dolu olub-olmamasını yoxlayır.

**Exeptions**

Hər hansı əməliyyatı icra etmək, müəyyən error şəraiti yarada bilər ki, buna *exception* deyilir.
Belə qəbul edirik ki, exception hər hansı icrası mümkün olmayan hal-zamanı baş verir.
Yığın üçün bu hallar aşağıdakılardır:
* pop() və top() əməliyyatlarının boş yığında icrası mümkün deyil.
* push() əməliyyatının dolu yığında(full stack) icrası mümkün deyil.