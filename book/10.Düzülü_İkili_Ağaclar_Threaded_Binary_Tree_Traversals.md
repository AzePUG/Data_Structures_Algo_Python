Bundan əvvəlki Ağaclar bəhsində biz, ağacı qət etməyin *preorder*, *inorder* və *postorder* metodlarını araşdırdıq, bəzi tapşırıqlar da yerinə yetirdik. Mövzunun izahını verdiyimiz kod nümunələrində, gördük ki, bu üsullarda köməkçi *stack* və *queue* data strukturlarından istifadə etdik. Bu fəsildə yeni qət etmə alqoritmlərindən danışacıq. Bu alqoritmlərdə *stack* və *queue* istifadə olunmur. Bu növ qət etmə alqoritmlərinə *threaded binary tree traversals* və yaxud *stack\queue less traversals* deyilir.

**Adi qət etmə üsullarındakı bəzi çətinliklər**

* İstifadə olunan əlavə data strukturlarına əlavə yer tələb olunur(yığın və növbə üçün).
* İkili ağacda pointerlərin çox hissəsi NULL-dur. n node-lu ikili ağacın n+1 qədər NULL pointerləri var və bunlar istifadə olunmur.
* Ardıcıl, davamçı node-u tapmaq daha çətindir.

**Threaded Binary Trees**
Yuxarıda sadalanan bu və ya digər problemləri həll etmək məqsədilə bəzi lazımı məlumatları NULL pointer-lərdə(göstərici, işarətçi) saxlaya bilərik. Əvvəlki qət etmə üsullarını xatırlasaq, görərik ki, biz stack və queue-dən hazırkı pozisiyanı saxlamaq məqsədilə istifadə edirik ki, sol altağacdan sonra sağ altağaca keçə bilək.
Əgər bu kimi faydalı məlumatları NULL pointer-lərdə saxlasaq, bu zaman əlavə stack və queue-dən istifadəyə ehtiyac qalmayacaq.

Bu məlumatı NULL pointer-lərdə saxlayan İkili ağac növünə isə Düzülü İkili Ağac(Threaded Binary Tree) deyilir.
Bu o deməkdir ki, məsələn, preorder traversal üçün, NULL sol pointer, preorder sələfi(predecessor), NULL sağ pointer isə xələfi(successor) özündə saxlayır. Bu xüsusi pointer-lərə isə thread-lər deyilir.

**Düzülü İkili Ağacların təsnifatı**
Məlumatın, sol, sağ və ya hər iki NULL pointerlərdə saxlanmasından asılı olaraq:
* Sol Düzülü İkili Ağac(left threaded binary tree)
* Sağ Düzülü İkili Ağac(right threaded binary tree)
* Tam Düzülü İkili Ağac(fully threaded binary tree or threaded binary tree)

**Düzülü İkili Ağacların növləri**
Yuxarıdalı müzakirəmizə əsasən, Threaded Binary Tree üçün aşağıdakı təsvir növlərimiz var:
* PreOrder Threaded Binary Tree: NULL sol pointer PreOrder sələf, NULL sağ pointer isə PreOrder xələf məlumatı saxlayır.
* İnOrder Threaded Binary Tree: NULL sol pointer İnOrder sələf, NULL sağ pointer isə İnOrder xələf məlumatı saxlayır.
* PostOrder Threaded Binary Tree: NULL sol pointer PostOrder sələf, NULL sağ pointer isə PostOrder xələf məlumatı saxlayır.
