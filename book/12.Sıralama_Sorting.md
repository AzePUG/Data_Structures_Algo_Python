# Sıralama(sorting)

## Sıralama nədir?
Sıralama verilmiş elementləri müəyyən qanunauyğunluğa əsasən(azalan və ya çoxalan) düzən(sahmana salan) alqoritmdir.

## Sıralama nəyə görə vacibdir?
Sıralama, kompüter elmlərində vacib bölmələrdən birini təşkil edir. Bu sahədə bir çox araşdırmalar aparılıb.
Sıralama, bir çox hallarda, verilmiş problemin mürəkkəbliyini azalda bilir. Məlumat bazası(database) alqoritmləri və axtarışlar üçün geniş istifadə olunur.

## Sıralama alqoritmlərinin sinifləndirilməsi
Aşağıdakı parametrlərə əsasən biz, sıralama alqoritmlərini sinifləndirə bilirik.

## Müqayisə sayına görə
Bu üsul zamanı, sıralama alqoritmləri müqayisələrin sayına əsasən sinifləndirilir. Müqayisə əsaslı sıralama alqoritmləri üçün ən yaxşı hal - `O(nlogn)` ən pis hal isə `O(n^2)` hesab olunur. Müqayisə əsaslı(comparison-based) sıralama alqoritmləri listin elementlərini müqayisə etməklə emal edirlər.

Bu mövzumuzda müqayisəli olmayan(non-comparison və ya linear) sıralama alqpritmlərindən də bəhs edəcik. Misal olaraq, Counting sort, Bucket sort və Redix sort göstərə bilərik.

## Yerdəyişmə sayına görə
Bu zaman, sıralama alqoritmləri edilən yerdəyişmələrin sayına əsasən kateqoriyalaşdırılır. Buna bəzən inversiyalar da deyilir(swaps, inversions).

## Yaddaş istifadəsinə görə
Bəzi sıralama alqoritmləri "yerində" (in-place) sayılır və müvəqqəti sıralama üçün `O(1)` və ya `O(logn)` yaddaş tələb edirlər.

## Rekursiyaya görə
Sıralama alqoritmləri ya rekursiv(quick sort) ya da rekursiv olmayan(non-recursive) üsuldan istifadə edə bilərlər və ya hər ikisindən(merge sort).


