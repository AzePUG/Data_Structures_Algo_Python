# Növbə(queue)

## 7.1 Növbə nədir?

Növbə də yığın kimi məlumatı saxlamaq üçün sadə data strukturudur.
Növbədə, datanın daxil olma ardıcıllığı önəmlidir.
Əslində, əsl həyatda növbədə gözləmək necədirsə, burda da elədir. Növbəyə ilk daxil olan, yəni növbədə birinci olan, xidmətdən də ilk istifadə edir.
Avtobusa birinci minir, bankda kassada manatını dollara birinci çevirir, dükanda dolu səbətini kassada ilk boşaldaraq, digər növbədəkilərin həsrət dolu baxışlarına tuş gəlir.

**Tərif**

Növbə sıralanmış bir listdir. Bu listə element onun sonuna(rear) daxil edilir və onun əvvəlindən(front) silinir.
Dolayısı ilə, növbəyə ilk daxil edilən element, ilk də silinəcək(növbədən çıxacaq).
Buna həm də FİFO(First İn First Out) deyilir.

**Xüsusi terminlər**

Yığında olduğu kimi, bəzi xüsusi terminləri də burda qeyd etməliyik.
Elementin növbəyə daxil edilməsinə *EnQueue*, elementin növbədən silinməsinə isə *DeQueue* deyilir.
Boş növbədə *DeQueue* əməliyyatı *underflow*, dolu növbədə *EnQueue* isə *overflow* adlanır. 
Biz bu halları *exception* kimi qəbul edirik.

## 7.2 Növbə gündəlik həyatda?

Məntiq olaraq, biz növbə prinsipini o zaman yaradırıq və o zaman tələb edirik ki, gələnlərin ardıcıllıq haqqları qorunsun.
Yəni sadə olaraq, yuxudan daha tez duran, daha isti çörəyi ala bilir və yaxud, bankda növbədə ilk nömrəsini alan ilk olaraq, müştəri xidmətlərinin rahat qoltuğuna otura bilir.
Növbə mədəniyyəti də bu mənada, ilk gələn üstün olur anlayışını qorumaq üçün yaratdığımız məfhumdur. 
Bu prinsipi pozmağa cəhd edən şəxsə, haqlı etirazlar səslənir.
Dolayısı ilə, bizə növbə o zaman lazım olur ki, orada daxil olma ardıcıllığı əhəmiyyətlidir.
Gündəlik həyatımızı növbəsiz və növbəni müxtəlif üsullarla pozmağa çalışan insanlarsız təsəvvür etmək mümkün deyil.


## 7.3 Queue ADT(abstract data type)

Aşağıdakı əməliyyatlar, növbəni ADT edir. 
Növbə üçün daxil etmə və silmə əməliyyatları FİFO sxemini izləməlidir. 
Sadəlik üçün, biz elementlərin integer olduğunu qəbul edirik.

**Əsas növbə əməliyyatları**
* EnQueue(): Növbənin sonuna element daxil edir.
* DeQueue(): Növbənin əvvəlindən elementi silir və qaytarır.

**Köməkçi növbə əməliyyatları**
* Front(): Növbənin əvvəlindən elementi silmədən qaytarır.
* QueueSize(): Növbədə olan elementlərin sayını qaytarır.
* IsEmptyQueue(): Növbə boşdursa True, növbədə elementlər varsa False qaytarır.


## 7.4 Eceptions

Boş növbə üçün DeQueue əməliyyatı *Empty Queue Exception* verməlidir. 
Eyni zamanda, dolu bir növbə üçün EnQueue əməliyyatı *Full Queue Exception* verməlidir.


## 7.5 Növbələr harda istifadə oluna bilər?

**Birbaşa istifadə edən:**
* Əməliyyat sisteminin, bərabər prioritetli job scheduler-ini xatırlamaq mühüm məqamdır.
Bunu printer üzərində izah etmək daha uyğun olacaq. Belə ki, mən 5 fərqli sənədi çap etmək üçün əmr icra edirəm. Bu zaman printer ona daxil olan sənədlərin ardıcıllığını(bərabər prioritet) qoruyur.
Yəni ilk daxil olan sənəd, ilk də çap olunur.
* Multiprogramming. 
* Asinxron məlumat transferi(file İO, pipe, socket).
* Müştəri xidmətlərinin gözləmə prinsipini icra edən call center.

**Dolayı yolla istifadə edən:**
* Alqoritmlər üçün köməkçi data stukturu ola bilər.
* Digər data strukturlarının komponenti kimi iştirak edə bilər.


## 7.6 Növbələri necə yaradaq?

Biz növbəni bir çox üsuldan istifadə edərək yarada bilərik və onlardan bəziləri aşağıdakılardır:

* Sadə dövri massivdən istifadə etməklə.
* Dinamik dövri massivdən istifadə etməklə.
* Əlaqəli listlərdən istifadə etməklə.