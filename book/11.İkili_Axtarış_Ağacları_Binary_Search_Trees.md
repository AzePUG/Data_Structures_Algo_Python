# Binary Search Trees (İkili Axtarış Ağacları)

## Nəyə görə BST-lər?

Əvvəlki fəsillərdə bir neçə ağac növündən bəhs etdik və onların heç birində node-da saxlanılan məlumatlar üçün məhdudiyyət yox idi. Nəticə etibari ilə, ağacda element axtaranda həm sol altağacı, həm də sağ altağacı yoxlayırdıq ki, bu da ən pis halda `O(n)` vaxt mürəkkəbliyi verirdi.

Bu fəsildə ikili ağacın digər variantına baxacıq: İkili Axtarış Ağacları(BSTs). Adından da göründüyü kimi, bu ağac məhz axtarış üçündür. Artıq BST-də biz node-larda saxlanılan data(məlumat)-ya müəyyən tələblər qoyuruq ki, nə saxlanıla bilər nə yox. Bunun nəticəsində biz ən pis halda `O(logn)` mürəkkəblik əldə etmiş oluruq.

## İkili Axtarış Ağacının xüsüsiyyəti

BST-lər üçün bir şeyi yadda saxlamaq lazımdır ki, bütün sol altağacın elementləri root-dan kiçik, bütün sağ altağacın elementləri isə root-dan böyük olmalıdır. Onu da qeyd edim ki, bu tələb bütün node-lar tərəfindən ödənilir. Yəni həm sol, həmdə sağ altağacların özləri də BST olmalıdırlar.

## BST-lər üzərində əməliyyatlar

**Əsas əməliyyatlar**

* İkili axtarış ağacında minimum, maximum və axtarılan elementin tapılması.
* BST-yə element daxil etmək.
* BST-dən element silmək.

**Əlavə əməliyyatlar**

* Verilmiş ağacın BST olub olmamasını yoxlamaq
* BST-nin elementlərini sıralamaq və s.
