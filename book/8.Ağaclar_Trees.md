# Ağaclar(trees)

## 8.1 Ağac nədir?

Ağac da əlaqəli listlər kimi bir data strukturudur. Bildiyimiz kimi, əlaqəli listlərdə hər node özündən sonrakı node-a yönəlir(işarə edir).
Yəni əlaqəli list xətti data strukturudur, düz xətt boyunca hər node digərinə işarə edir.
Ağaclar isə qeyri-xəttidir və hər node bir neçə node-a işarə edə bilər.
Ağac strukturu əslində iyerarxik bir düzülüşün qrafik olaraq göstərilməsidir.
Ağacların ADT(Abstract Data Type)-də, elementlərin sırası(daxil edilmə ardıcıllığı) önəmli deyil. Əgər bu bizə önəmlidirsə, o zaman xətti data stukturlarından istifadə etməliyik.

## 8.2 Xüsusi məlumatlar

Ağaclarla bağlı bəzi məxsusi məlumatları burda sadalamaqda fayda var.
Qeyd edək ki, bəzi sözləri dilimizə bir-başa tərcümə edərkən, bəzən məna itirilir. 
Lakin, sözlərin əslini ingiliscə qeyd etməyə çalışıram. 
Məsələn, valideyn(parent) və övlad(child) sözləri burada sələf(predecessor) və xələf(successor) mənasında işlənilir.

![](https://upload.wikimedia.org/wikipedia/commons/thumb/f/f7/Binary_tree.svg/300px-Binary_tree.svg.png)

* Ağaclarda *root* elə bir node-a deyilir ki, onun valideyni(parents) olmasın. Daha başqa cür desək, ondan əvvəl node olmasın.
Bir Ağac stukturunda yalnız bir root ola bilər(elə həqiqi həyatda da, ağacın bir kökü olur).
Bizim nümunəmizdə `(2)` root node-dur.
* Valideyndən övlada gedən əlaqəyə *edge* deyilir(a link from parent to child).
* Xələfi(övladı, uşağı) olmayan node leaf(yarpaq) adlanır(leaf node). Bizim nümunəmizdə, `(2)`, `(5)`, `(11)` və `(4)` leaf node-lardır.
* Eyni valideyn node-un övladları, qardaş(siblings) node-lar adlanırlar(təbii olaraq). Bizim halda, `(7)` və `(5)` `(2)`-yə nəzərən, `(5)` və `11` `(6)`-ya nəzərən sibling node-durlar. 
* Verilmiş dərinlikdə olan bütün node-lar eyni səviyyədə(level) hesab olunurlar. Məsələn, `(7)` və `(5)` eyni səviyyədə - level 1-dədirlər. root node-un səviyyəsi 0-dır.
* Node-un dərinliyi(depth) root node-dan ona qədər olan məsafə ilə ölçülür. Məsələn, node `(9)`-un dərinliyi 2-dir(`2 - 5 - 9`).
* Node-un hündürlüyü, həmin node-dan ən dərin node-a qədər olan məsafəsinə bərabərdir. Məsələn, `(7)`-nin hündürlüyü 2-dir(`7 - 6 - 11`).
* Ağacın hündürlüyü isə, root node-dan sonuncu ən altdakı node-a qədər məsafəyə bərabərdir. Məsələn, bizim nümunə ağacın hündürlüyü 3-dür.
* Node-un ölçüsü(size), özü də daxil olmaqla ardıcıllarının sayına bərabərdir. Məsələn, `(7)`-nin ölçüsü 3-dür(`7 - 6 - 11`).
* Əgər ağacın hər bir node-unun yalnız bir övladı(uşağı, xələfi) varsa, belə ağaca meyilli, əyri ağac(skew tree) deyilir.
Əgər hər node-un yalnız sol xələfi varsa buna sola meyilli ağac(left skew tree), yalnız sağ xələfi varsa, sağa meyilli ağac(right skew tree) deyilir.
Aşağıdakı şəkilə diqqət edək:

![](../Source_Code/resources/fesil8/fesil8_skew_tree.png) 

## 8.3 İkili ağaclar(binary tree)

Ağac nə zaman ikili ağac adlandırıla bilər?
Əgər hər node-un 0 və ya 1 və ya 2 ardıcılı(child) varsa bu zaman həmin ağaca ikili ağac deyə bilərik.

## 8.4 İkili ağac növləri

**Dəqiq ikili ağac(strict binary tree)**

Əgər hər bir node-un yalniz 2 ardıcılı və ya 0 ardıcılı varsa, bu zaman belə ağaca dəqiq iki ağac deyilir.

![](https://i.stack.imgur.com/6d3po.gif)

**Dolu ikili ağac(full binary tree)**

Əgər hər bir node-un yalnız və yalnız 2 ardıcılı(child) varsa və hər bir node eyni səviyyədədirsə(level), belə ağaca dolu ikili ağac deyilir.

![](http://tech.queryhome.com/?qa=blob&qa_blobid=13247293517399547847)


**Tam ikili ağac(complete binary tree)**

Bu elə bir ikili ağac növüdür ki, orada bütün səviyyələr tam doludur, yalnız sonuncudan başqa, hansı ki, bütün məlumatlar solda yerləşir.

![](http://www.stoimen.com/blog/wp-content/uploads/2012/08/1.-Complete-Binary-Tree.png)